<!DOCTYPE html>
<html dir='ltr'>
<head>
<meta charset='UTF-8'>
<meta name='viewport' content='width=device-width, initial-scale=1.0, minimum-scale=1.0, maximum-scale=1.0, user-scalable=no'>
<style type='text/css'>
/* tag */
html	{
	height: 100%;
}
body {
	height: 100%;
	color: #333333;
	font-family:'Lucida Grande', Meiryo, sans-serif;
	/*background-color: #E9EAEA;*/

}
h1	{
	margin-bottom: 20pt;
}
h2	{
	font-size: 140%;
	margin-bottom: 10pt;
}
h3	{
	font-size: 120%;
	margin-top: 2em;
	margin-bottom: 5pt;
}
ul	{
	  margin-left: 1.5em;
      padding-left: 0;
}
ol	{
	list-style-type:lower-alpha;
	margin-left: 1.5em;
    padding-left: 0;
}
li	{
	margin-bottom: 0.5em;
	line-height: 120%;
}
p	{
	font-size: 100%;
	line-height: 130%;
	margin-bottom: 1em;
}
a	{
	color: #6e7e8b;
	text-decoration: none;
}

/* ID */
#container {
	width: 90%;
	margin-right: auto;
	margin-left: auto;
	padding-top: 10pt;

}

#prev	{
	margin-top: 20pt;
}
#prev p	{
	margin: 0pt;
}
#copyright	{
	font-size: 12pt;
	margin-top: 20pt;
	margin-bottom: 20pt;
}

/* class */
.clear	{
	clear: both;
}
</style>
</head>
<body id='container'>
<p><strong>Cuprins</strong><strong> </strong></p>
<ul>
  <li>Rezumatul Datelor de  aplicație </li>
  <li>Explicație completă a Datelor  de aplicație </li>
  <ul>
    <li>Ce sunt Datele de aplicație? </li>
    <li>Ce este controlat prin  setările de colectare a Datelor de aplicație? </li>
    <li>Pentru ce utilizăm Datele de  aplicație? </li>
  </ul>
  <li>Despre  noi<strong> </strong></li>
</ul>
<p><strong>■ Rezumatul  Datelor de aplicație</strong></p>
<p>Atunci când utilizezi una dintre  aplicațiile noastre PlayStation, vor fi colectate informații despre aplicație,  despre dispozitivul pe care este instalată și despre modul în care o folosești.  Aceste informații sunt numite Date de aplicație. </p>
<p>Vom colecta în permanență  informațiile necesare pentru a rula aplicația. Aceste date sunt cunoscute sub  numele de <strong>Date limitate</strong> și includ  următoarele tipuri de informații: </p>
<ul>
  <li>numele unic al dispozitivului pe care rulează aplicația (adică un  șir lung de numere și cifre); </li>
  <li>setările pe care  le-ai ales pentru aplicație (precum data, regiunea, limba); </li>
  <li>conexiunea la  internet; </li>
  <li>timpul necesar pentru descărcarea informațiilor în aplicație  (astfel, vom ști dacă apare o eroare și o putem remedia). </li>
</ul>
<p>Anumite informații vor fi colectate  numai dacă permiți acest lucru. Acestea sunt cunoscute sub numele de <strong>Date complete</strong>. Datele complete includ informații mai detaliate despre tine, cum  ar fi vizualizările de pagină și clicurile atunci când utilizezi aplicația. </p>
<p>Utilizăm informațiile primite de la  aplicație pentru: </p>
<ul>
  <li>a-ți îndeplini solicitările; </li>
  <li>a îmbunătăți  aplicațiile și produsele noastre;&nbsp; </li>
  <li>a ne asigura că  utilizatorii respectă regulile și legislația (astfel încât PlayStation Network  să fie un mediu plăcut și distractiv pentru toată lumea); </li>
  <li>a înțelege  preferințele clienților;&nbsp; </li>
  <li>a dezvolta produse noi. </li>
</ul>
<p>Dacă ai un cont pentru PlayStation  Network, vom adăuga informațiile pe care le primim de la aplicația sau  dispozitivul tău la informațiile pe care le cunoaștem deja despre tine.&nbsp; </p>
<p>Atunci când un cont de familie  pentru copil utilizează această aplicație, numai Datele limitate vor fi  colectate. </p>
<p>Poți afla mai multe despre modul în  care folosim informațiile pe care le colectăm despre tine, cu cine le partajăm,  cum poți controla ceea ce facem și ce drepturi ai în Politica de  confidențialitate. Poți accesa Politica de confidențialitate la  www.playstation.com/legal/privacy-policy.&nbsp; </p>
<p><strong>■ Explicație  completă a Datelor de aplicație</strong></p>
<p><strong>Ce sunt Datele de  aplicație?</strong></p>
<p>Dacă utilizezi una dintre aplicațiile  noastre PlayStation, este posibil să accesăm și / sau să stocăm date despre  telefonul mobil, tabletă, PC și/sau alte dispozitive pe care le utilizezi. </p>
<p>Există două categorii de Date de  aplicație: </p>
<p><strong>(1) Date limitate</strong></p>
<p>Serverele noastre trebuie să trimită,  să primească și să înregistreze următoarele Date limitate, necesare pentru a ne  oferi serviciile: </p>
<ul>
  <li>Date de conținut: conținut video, audio, grafic, text, nivelul  jocului, informații despre cont, reclame și alte categorii de conținut  solicitate și descărcate pentru caracteristicile, jocurile, aplicațiile și  site-urile web pe care le accesezi online sau pe care le-ai încărcat când ai  partajat un astfel de conținut prin intermediul caracteristicilor sociale și de  comunicare ale serviciilor noastre online. Dacă joci un joc online, acestea  includ toate interacțiunile tale online (precum mișcarea personajelor), după  cum este necesar pentru reflectarea respectivelor interacțiuni pe serverele  noastre de joc. </li>
  <li>Date de licență:  informații privind afișarea și interacțiunile cu conținut licențiat (precum  videoclipuri), după cum este necesar pentru generarea de rapoarte anonime,  colective, pentru a plăti furnizorilor de licențe contravaloarea conținutului  respectiv. </li>
  <li>Date de rețea:  informații privind conexiunile de rețea ale dispozitivului (precum rețeaua  mobilă, Ethernet, Wi-Fi și Bluetooth), inclusiv adresa IP și numărul, cerințele  și viteza conexiunilor. </li>
  <li>Date de  configurare: informații privind configurația dispozitivului tău, cum ar fi  producătorul, modelul, numărul de procesoare, dimensiunile și rezoluția  ecranului, data, regiunea, limba, setările regionale și capacitățile. </li>
  <li>Date privind  componentele hardware conectate: informații privind componentele hardware  conectate la dispozitivul tău, cum ar fi controlerele de jocuri și alte  periferice. </li>
  <li>Date de eroare:  în cazul producerii unei erori, codul de eroare și datele de bază privind  momentul și locul producerii (o eroare ar putea indica o problemă ce trebuie  remediată). </li>
  <li>Date privind  timpul de încărcare: informații de bază privind intervalul de timp necesar  pentru descărcarea și încărcarea datelor de conținut în dispozitivul tău (un  interval de timp mare poate indica o problemă). </li>
  <li>Date de sesiune  și de diagnosticare: mai multe informații de navigare detaliate, inclusiv date  de conținut și date privind vizualizările de pagini publicitare, clicuri, date  privind afișările și fluxurile video, precum și lansarea de aplicații/jocuri și  timpii de eroare și de încărcare. Dacă sunt strict necesare pentru soluționarea  unei probleme care împiedică furnizarea unui serviciu online solicitat de  utilizatori, aceste informații pot fi asociate cu identificatori de cont  necesari pentru soluționarea problemei. </li>
  <li>Date de  securitate: informații necesare pentru depistarea și investigarea activităților  rău intenționate, neautorizate sau frauduloase. </li>
  <li>Date juridice: informații cerute de legislația în vigoare și  pentru demonstrarea conformității. </li>
</ul>
<p>&nbsp;</p>
<p><strong>(2) Date complete</strong></p>
<p>Este posibil și să trimitem, să  primim și să înregistrăm informații mai detaliate cu privire la configurația  aplicației, telefonului mobil, tabletei sau a altui dispozitiv, precum și  informații despre programele software instalate pe acesta. Datele complete pot  include informații mai detaliate despre vizualizările de pagină, clicurile,  afișările și fluxurile video. Pot include și date privind modul de utilizare a  aplicației sau a dispozitivului atunci când nu ești conectat(ă) la un serviciu  online (aceste informații se încarcă la următoarea conectare a aplicației sau a  dispozitivului la internet). </p>
<p>De exemplu: </p>
<ul>
  <li>Dacă joci unul dintre jocurile noastre, pe lângă Datele online  limitate necesare (precum confirmarea dreptului de lansare a jocului,  descărcarea unui nivel și utilizarea serverelor noastre de joc), este posibil  să accesăm Date complete privind interacțiunea ta cu jocul. Acestea pot include  momentul și modul de utilizare a interfeței de utilizare a jocului, părțile din  nivelul jocului pe care le vizitezi, armele pe care le utilizezi și personajele  cu care interacționezi. </li>
  <li>Dacă accesezi  PlayStation Store, pe lângă Datele online limitate necesare (precum descărcarea  conținutului din Store și gestionarea tranzacțiilor tale), este posibil să  stocăm și să accesăm identificatori persistenți din aplicația ta sau de pe  dispozitivul tău și date mai detaliate privind interacțiunea ta cu interfața  Store, cum ar fi locația din fiecare secțiune unde derulezi și articolele peste  care plasezi cursorul. </li>
  <li>Dacă utilizezi una dintre aplicațiile noastre, pe lângă Datele  online complete necesare (precum descărcarea conținutului de aplicație de pe  serverele noastre), este posibil să accesăm date suplimentare privind  interacțiunea ta cu aplicația și dispozitivul tău. Acestea pot include traseul  navigării prin diferite părți ale aplicației și timpul petrecut vizualizând  diferite caracteristici. </li>
</ul>
<p>&nbsp;</p>
<p>De regulă, Datele de aplicație ne  sunt transmise și sunt stocate cu unul sau mai mulți identificatori unici de  rețea, dispozitiv și/sau cont. </p>
<p>Dacă te conectezi la contul pentru  PlayStation Network când utilizezi un sistem PlayStation (de ex., PlayStation  4, PlayStation 5), este posibil să combinăm Datele de aplicație cu datele  colectate din sistemul respectiv. Pentru mai multe detalii, consultă politica  noastră de confidențialitate (accesând www.playstation.com/legal/privacy-policy  sau prin intermediul setărilor dispozitivului tău). </p>
<p><strong>Ce este controlat  prin setările Datelor de aplicație?</strong></p>
<p>Setările Datelor de aplicație îți  permit să controlezi Datele de aplicație pe care le stocăm și accesăm. Poți  alege:&nbsp; </p>
<ul>
  <li>Date limitate: dacă alegi această setare, se vor accesa și stoca  numai Datele limitate. </li>
  <li>Date complete: dacă alegi această setare, se vor accesa și stoca  atât Datele limitate, cât și Datele complete. </li>
</ul>
<p>&nbsp;</p>
<p>Setările Datelor de aplicație sunt  asociate numai dispozitivului sau aplicației pe care sunt afișate și nu sunt  asociate contului tău pentru PlayStation Network. Poți să controlezi accesul și  stocarea datelor pe fiecare dispozitiv (de ex., PS4, PS5), aplicație și  browser web pe care le utilizezi, separat de celelalte. </p>
<p><strong>Pentru ce  utilizăm Datele de aplicație?</strong></p>
<p>Datele limitate și, dacă permiți  acest lucru, Datele complete colectate sunt utilizate conform precizărilor din  Politica noastră de confidențialitate  (www.playstation.com/legal/privacy-policy). </p>
<p>Aceasta include utilizarea Datelor  de aplicație pentru: </p>
<ul>
  <li>a furniza și personaliza serviciile noastre online; </li>
  <li>a genera  statistici anonime; </li>
  <li>a înțelege  performanțele aplicației sau dispozitivului tău și a dezvolta îmbunătățiri și  noi produse și servicii; </li>
  <li>a detecta,  investiga și reduce comportamentele rău intenționate, neautorizate sau  frauduloase; </li>
  <li>în funcție de  setările tale, a livra, direcționa și personaliza reclame, recomandări  comerciale și comunicări de marketing; </li>
  <li>scopuri de auditare, conformitate și juridice (de exemplu, pentru  a crea sau susține reclamații sau activități necesare pentru respectarea  legislației). </li>
</ul>
<p><strong>■ Despre noi</strong></p>
<p>Pentru detalii, consultă politica  de confidențialitate la www.playstation.com/legal/privacy-policy. </p>
<p>Versiunea 1.0 </p>
</body>
</html>
